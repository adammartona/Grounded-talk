Az EYEDRESS egy Fülöp-Szigeteken, a totalitárius diktatúra és drogháború közepén tevékenykedő, new school és indie elemeket vegyítő producer, aki hatalmas bátorsággal énekel a személyi szabadság és a nyugatias polgári értékek szellemében, a fölé magasodó pszichopata és szadista gecik ellen. Ott áll ki az emberi jogokért, ahonnan a szőrös hónaljú social justice warrior szabadbölcsészek az első repülővel menekülnének vissza a gondoskodó Apple, és az apai Facebook által felügyelt safeplace barlangokba. Tiszteletre méltó a kiállása és az, hogy nem hagyja el szülővárosát Manilát, Fülöp-szigetek fővárosát, még akkor sem ha a fentálló ideológia mindenáron el akarja pusztítani. Megmutatja, hogy létezik még valós ügy a zene mögött, és nem csak éppen a trendi ügyeket lehet betuszkolni egy amúgy is szánalmas produktum mögé. 
A Fülöp-szigeteken megválasztott államfő Rodrigo Duterte a hadsereg és a rendőrség bevetésével eddig csaknem 4000 feltételezett drogfogyasztót mészároltatott le. Egyik nyilatkozatában, ahol Hitlerhez hasonlította magát, kijelentette annyi drogfogyasztót gyilkoltat meg ha kell, mint amennyi zsidót öletett meg Hitler a második világháborúban. Ezt a drogháborút mondjuk teljes joggal lehet a holokauszthoz hasonlítani. Kegyetlensége, és egy elborult pszichopata elbaszott utópiájának erőszakos hajhászása miatt, abszolút összefügg a két story és a két diktátor.
IIyen állapotok közepette gyújt rá egy spanglira Eyedress az újonnan debutált music videójában, ami híres Manila Ice száma mellé készítettek. A szövegében érezhető az az emberi őszinteség, amikor egyszerűen semmit nem tudsz tenni egy fennálló helyzet ellen, ezért azt teljesen kizárva sodródsz egy rádzárt dobozban. A music video globális és lokális sávon is mozog egyaránt. A videóban ábrázolt globális valóság feszültsége, amit a 4:3-as képarány még brutálisabbá tesz, teljes ellentétben áll a zene hangulatával, ami inkább a valóságtól elrugaszkodni kívánó, önvallomás szerű, lokális acid trip. Néhány vágóképre beszivárognak a vizuálba is ezek az önképek, de nagyrészt globálisan reflektál a Fülöp-szigeteken fennálló helyzetre.
Lehet, hogy ilyen elbaszott körülmények között senki sem akar a valóságban élni. Lehet, ha a valóság, ami körbezár abszurdabb mint egy acid trip, akkor nem kérdés melyiket választod. Lehet, hogy pont a Duterte totalitárius diktatúrája generálja folyamatosan a drogfogyasztókat és a ráépülő piacot, ami mint egy saját farkát megevő kígyó munkálkodik megrögzötten.
-Grounded talk!
