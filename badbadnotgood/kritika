-Isten halott? -teszi fel a kérdést a népszerű Time magazin borítója 1966-ban. A BADBADNOTGOOD újdonsült alkotása az I don't know videóklippje ebbe, a kétségbe esett kérdés jegyében dolgozza fel az elmúlást  21.század agyonfursztrált emberének nézőpontjából. Ahogy, az űrből érkező folyamatos csend bizonytalanná teszi az elménkre rátelepedő médiumok által, amúgy is szarrátorzított önképünket, annál inkább vállik a halál a létünket agyonbaszó, félelmetes ürességé az emberi gondolkodásban. 
A BADBADNOTGOOD túlszárnyalja a sok tehetségtelen starbucksjazz zenekar nyálrohamát és új koncepcióba helyezi a jazz nehezen megfogható szellemét. Csodálatosan rugaszkodnak el a konzervatív elemektől, unortodox hangzást elérve reformálják meg a jazzt. Ők azok a srácok, akik anyukádnak a kedvencei a barátaid közül, de mégis velük szívsz esténként egy cofee shopban.
Az  I don't know videója példát statuáló mű.
A külőséges, önkielégítős és pénzdobálós videók idejét élve az ilyen zenei videók mindig rávilágítanak, hogy mi a track-ekhez készített vizuális produktum tényleges funkciója. A 21. század sikeres mainstream videójában semmi mást nem kell csinálnod, csak eladnod magad és kijátszani minden cukiság és menőségfaktort. A music video sokszor marketing-é fajul, ahol megpróbálják az el(ő)adók rádsózni a szellemi zsákutcába tévedt, aranyfuxba öltöztetett szarjukat, mint egy ingatlanközvetítő, vagy mint a Pepsi. Az I don't know videóklipp kiegészíti a zenei élményt. Hozzáad nem pedig elad. A minőséget több ízben megtapasztalva nézhetjük a vágóképek időben és térben való ugrálását, és nem a yacht hajóról a sportautóba.
A most megjelent videó, Samuel T.Herring lélekorientált szövegével és a BBNG-os srácok lágyan csúszó témáival karöltve ábrázolja a gyász és a bizonytalanság fájdalmasan hosszú menetét. Valaki, vagy saját magad elvesztésének folyamatát járja körbe a produktum, elképesztő asszociációkkal. A fuldoklás, a sodródás, a tűz, mind az elmúlás feldolgozásának az érzelmi fázisai, mondhatni a feldolgozás feldolgozása. A gyász kilátástalan helyzetbe kényszeríti az elménket, fojtogat és csapdában tart végtelen időkig, amig az utolsó levegővétellel be nem következik az, amit végig eltaszítunk magunktól, az elfogadás.
Az elfogadás tüze ott lobog mindvégig a parton.
A BBNG élmény érezteti velünk, hogy lehet Isten meghalt, de a jazz nem. 
-Grounded talk!

