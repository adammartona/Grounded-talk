Palotai Soma, azaz Perrin, az ELEVATED kiadójának egyik kimagasló dj- és producere 2018. május 31-én hivatalosan is bemutatta a nagyközönség előtt debütáló kislemezét, a ’Lay Down EP’-t a Toldiban. Elkészültét több heti szervezés, még több hónapnyi munka, és megannyi év tapasztalás, inspiráció és zene iránti szeretet előzött meg. A kislemez kiadásával vártak viszont egy napot, hogy minden érdeklődő különleges bánásmódban részesülhessen: a szerencsések már birtokba is vehették a zenéket tartalmazó kazettát, de ami igazán fontos, az az élő performansz, melynek varázsával Perrin lenyűgözte a közönséget, viszont ezt a sikert már nem bírta volna el egyedül, így Harmath Soma, másnéven Unravel irigylésre méltó kíséretével zajlott le a show, aki szintén az ELEVATED fiatal tehetsége. A Grounded csapata egész estén át vizuáljával csábította közelebb a tömeget, illetve rögzítette a buli legjobb pillanatait, a live act viszont teljes egészében megtekinthető! Hamarosan érkezik egy aftermovie is, ami tartalmasan összefoglalja majd a debütálás ceremóniáját. A közreműködők listája sem akármilyen, a trekklistát megtekintve: 01. - Confession Time 02. – Drive (feat. Heilig Tomi – Moog/Bass; Vanis & Unravel -Guitars; Baen Mow – Keys) 03. – Lay Down 04. – Fine (feat. Unravel) 05. – Drive (Tzapa Remix) (Illetve a videó tartalmaz egy bónusz trekket is, amit csak nálunk hallhattok! Utómunkákban pedig: Mixing: Tzapa; Unravel Master: Kiss R. Barnabás / Aluphobia Cover art: Edvin Osvath A finomra hangolt munka az ELEVATED kiadója által láthatott napvilágot, bandcamp oldalukon elérhető digitális formátumban, illetve limitált példányszámban kazetta formájában is megvásárolható!
